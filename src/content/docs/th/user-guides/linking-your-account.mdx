---
title: การเชื่อมบัญชี
---

สิ่งที่บอตมะนาวโดดเด่นกว่าบอตอื่น ๆ (แหละมั้ง) คือสามารถเชื่อมข้อมูลบัญชีแบบหลายแพลตฟอร์มได้ โดยตอนนี้รองรับการเชื่อม Twitch กับ Kick และ Discord

คู่มือนี้ก็จะมาสอนวิธีเชื่อมบัญชีของเรากับแพลตฟอร์มต่าง ๆ เหล่านี้ผ่านคำสั่ง `link` นั่นเอง

:::danger
สตรีมเมอร์ต้องเปิดใช้งาน Manao Discord Bot ก่อนนะ ถึงจะใช้คำสั่ง `link` ได้
:::

### สร้างรหัสผ่าน

ขั้นแรกคือเราต้องสร้างรหัสยืนยันตัวตนก่อน ซึ่งรหัสนี้ Manao Discord Bot จะเป็นตัวกลางในการเชื่อมบัญชีของเราเข้ากับแพลตฟอร์มต่าง ๆ และเป็นตัวที่ออกรหัสให้

โดยเราสามารถสร้างรหัสผ่านได้ด้วยคำสั่ง `link` ในแชทของ Discord ที่ Manao Discord Bot อยู่ โดยพิมพ์คำสั่งดังนี้:

```
/link
```

จากนั้น Manao Discord Bot จะตอบกลับมาด้วยรหัสผ่าน 6 ตัวอักษร ซึ่งเราจะใช้รหัสนี้ในการเชื่อมบัญชีของเราเข้ากับแพลตฟอร์มต่าง ๆ ต่อไป

:::tip
รหัสนี้จะมีอายุ 1 นาทีเท่านั้นนะ ถ้าเลยเวลาไปแล้วก็ต้องสร้างใหม่
และถ้าใช้แล้ว ไม่สามารถใช้ซ้ำได้อีก ต้องสร้างใหม่ทุกครั้งที่ต้องการเชื่อมบัญชี
:::

### เชื่อมบัญชี

เมื่อเราได้รหัสผ่านมาแล้ว ก็สามารถใช้รหัสนี้ในการเชื่อมบัญชีของเราเข้ากับแพลตฟอร์มต่าง ๆ ได้เลย
พิมพ์คำสั่งดังนี้ในแชท Twitch หรือ Kick ได้เลย:

```
!link [รหัสผ่าน]
```

แค่นี้ก็ได้แล้วจ้าาาาา!